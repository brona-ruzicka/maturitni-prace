\section{Analýza systému}

\subsection{Vztažná soustava}

Nejprve je nutné si zvolit vztažnou soustavu pro analýzu systému. Použijeme \emph{kartézskou soustavu souřadnic} s počátkem $O$ a osami $x$ a $y$ (soustava $Oxy$). Optický systém do ní umístíme tak, aby se většina paprsků šířila ve směru $+x$. Poté lze (téměř) libovolný paprsek $p$ \emph{jednoznačně} popsat následující rovnicí:

\[ p:\ \ y = k \cdot x + q \]

Přičemž $x$ a $y$ jsou souřadnice bodů, jimiž paprsek prochází, $q$ je $y$-souřadnice průsečíku paprsku se zvolenou osou $y$ a $k$ je směrnice paprsku. Ta se dá definovat i v závislosti na úhlu $\alpha$ mezi paprskem a osou $x$:

\[ k = tan\ \alpha \]

Problémy s nejednoznačností nastávají, když se některé paprsky šíří ve směru $-x$. Zároveň paprsky rovnoběžné s osou $y$ nelze pomocí výše uvedené rovnice definovat. Tyto případy však zpravidla nehrají velkou roli v nezobrazovacích optických systémech, proto je z analýzy vypouštíme.


\subsection{Znázornění chodu paprsků}
První částí analýzy světelného systému je neodmyslitelně prozkoumání samotné geometrie optických prvků a chodu jednotlivých paprsků. Toho docílíme pomocí zobrazení základní 2D vizualizace scény. Použijeme již zvolenou soustavu $Oxy$ a pouze doplníme, že jednotky na obou osách budou metry ($\mathrm{m}$).

Jako příklad poslouží jednoduchý světlovod již jednou popsaný na začátku této kapitoly:

\singleimage{
    \image[scale=0.15]{analyzasystemu_priklad_scena.png}{Jednoduchý 2D světlovod tvořený dvěma zrcadly (modrá) s úsečkovým zdrojem světla a několika znázorněnými paprsky (červená), zakreslený v systému $Oxy$ (černá a šedá)}
}


\subsection{Definice prostorovo-fázového diagramu}

\emph{Prostorovo-fázový diagram} (\emph{pf-diagram}) zkoumá chování paprsků v blízkém okolí osy $y$. Tento diagram je tvořen body, které reprezentují jednotlivé paprsky.

Souřadnice $y$ těchto bodů je rovna hodnotě $q$ z předchozí definice, neboli souřadnici průsečíku paprsku s osou $y$. Z toho vyplývá, že jednotky (a pro uživatelskou přívětivost často i měřítko) osy $y$ pf-diagramu budou shodné jako u osy $y$ systému $Oxy$.

Naproti tomu, souřadnice $x$ vyjadřuje sklon paprsku, ať už ve formě úhlu $\alpha$, směrnice $k$, nebo sinu úhlu $sin\ \alpha$ apod.

V této části práce budeme využívat diagramy, které na ose $x$ zobrazují směrnici $k$. Jinými slovy, pro $n$-tý paprsek $p_n$, definovaný jako:

\[ p_n:\ \ y = k_n \cdot x + q_n \]

zakreslíme do pf-diagramu bod $X_n$: 

\[ X_n\ [\ k_n,\ q_n\ ] \]

Příklad takového pf-diagramu je znázorněn na následujících obrázcích:

\doubleimage{
    \image[scale=0.15]{analyzasystemu_p1_scena.png}{Scéna s několika barevně označenými paprsky}
}{
    \image[scale=0.15]{analyzasystemu_p1_etendue.png}{Vizualizace paprsků z předchozího obrázku v pf-diagramu}
}

Všimněme si, že modrý paprsek je rovnoběžný s paprskem fialovým. To má za následek shodnost $x$-souřadnic bodů, jež tyto paprsky reprezentují v pf-diagramu. Podobně, průsečík červeného paprsku s osou $y$ je totožný s průsečíkem modrého paprsku s osou $y$. To způsobuje, že odpovídající body mají stejnou $y$-souřadnici.

Pro lepší pochopení optických systémů se hodí možnost odpoutat pf-diagram od osy $y$ a vypočítávat jej pro libovolnou s ní rovnoběžnou přímku. Takovouto \emph{detekční přímku} $d$ lze definovat:

\[ d:\ \ x = c \]

kde $c$ je konstanta, o kterou je přímka posunutá od osy $y$. Bod tohoto pf-diagramu pak má souřadnice:

\[ X_n\ [\ k_n,\ p_n(\ c\ )\ ] \]

Příkladem bude tatáž scéna jako výše, ovšem s detekční přímkou pro $x = 1\ \mathrm{m}$:

\doubleimage{
    \image[scale=0.15]{analyzasystemu_p2_scena.png}{Scéna s několika barevně označenými paprsky a detekční přímkou (zelená) pro $x = 1\ \mathrm{m}$}
}{
    \image[scale=0.15]{analyzasystemu_p2_etendue.png}{Vizualizace paprsků z předchozího obrázku v pf-diagramu pro přímku $x = 1\ \mathrm{m}$}
}

V diagramu samozřejmě zobrazujeme pouze ty sekce paprsků, které opravu protínají detekční přímku.

Je také vhodné zmínit, že pro 2D simulace je pf-diagram, jak již víme, taktéž dvourozměrný. Ovšem pro 3D systémy potřebujeme k zobrazení pf-diagramu dimenze celkem 4. Dvě prostorové veličiny, pro přesné určení průsečíku s detekční rovinou, a dvě úhlové pro jednoznačné určení směru paprsku. To výrazně komplikuje vizualizaci, což je i jeden z dalších důvodů, proč se v této práci omezujeme jen na 2D systémy. Lze tvrdit, že pokud bude rovinná analýza neužitečná, bude težko použitelný i rozbor v prostoru.


\subsection{Vlastnosti prostorovo-fázového diagramu}

Pokud detekční přímka prochází přímo \emph{bodovým zdrojem} (resp. \emph{vějířovým}), pokud uvažujeme pouze paprsky $+x$, ten se na pf-diagramu zobrazí jako vodorovná úsečka. Všechny paprsky jsou totiž koncentrovány do jednoho bodu, průsečíku, zatímco jejich směrnice se podstatně liší. To je patrné i na následujících dvou obrázcích.

\doubleimage{
    \image[scale=0.15]{analyzasystemu_p3_scena.png}{Vějířovitý zdroj světla s několika znázorněnými paprsky (červená) a tři vyznačené detekční přímky, pro $x = 0\ \mathrm{m}$, $x = 2\ \mathrm{m}$ a $x = 4\ \mathrm{m}$ (zelená)}
}{
    \image[scale=0.15]{analyzasystemu_p3_etendue1.png}{Vizualizace pf-diagramu pro levou detekční přímku $x = 0\ \mathrm{m}$ v předchozím obrázku, procházející zdrojem světla}
}

Pokud budeme posouvat detekční přímku dále, nastane jistá deformace obrazce v pf-diagramu, přesněji, tvar se zkosí (to ovšem platí pouze pro diagram typu \emph{směrnice-průsečík}). Důvodem této transformace je, že čím dál od osy $y$ pf-diagramu se promítne, tím větší má sklon a tím rychleji se posouvá dále od osy $x$. 

\doubleimage{
    \image[scale=0.15]{analyzasystemu_p3_etendue2.png}{Vizualizace pf-diagramu pro prostřední detekční přímku $x = 2\ \mathrm{m}$ v předchozím obrázku, znázorňuje zkosení obrazce}
}{
    \image[scale=0.15]{analyzasystemu_p3_etendue3.png}{Vizualizace pf-diagramu pro pravou detekční přímku $x = 4\ \mathrm{m}$ v předchozím obrázku, znázorňuje zkosení obrazce}
}

Oproti tomu zdroj, jež vyzařuje rovnoběžný svazek paprsků se zobrazí jako svislá úsečka. Paprsky mají stejný sklon, proto se promítnou pod sebe. To ilustrují následující obrázky.

\singleimage{
    \image[scale=0.15]{analyzasystemu_p4_scena.png}{Zdroj rozvnoběžného svazku paprsků, z nichž některé jsou znázorněny (červená) a dvě vyznačené detekční přímky, pro $x = 0\ \mathrm{m}$ a $x = 4\ \mathrm{m}$ (zelená)}
}

\doubleimage{
    \image[scale=0.15]{analyzasystemu_p4_etendue1.png}{Vizualizace pf-diagramu pro levou detekční přímku $x = 0\ \mathrm{m}$ v předchozím obrázku, procházející zdrojem světla}
}{
    \image[scale=0.15]{analyzasystemu_p4_etendue2.png}{Vizualizace pf-diagramu pro pravou detekční přímku $x = 4\ \mathrm{m}$ v předchozím obrázku, beze změny oproti diagramu procházejícím zdrojem světla}
}

Specificky pro tento případ, kdy mají paprsky nulový sklon, zůstává pf-diagram neměnný bez ohledu na vzdálenosti detekční přímky od zdroje. Při návrhu systému s nízkým rozptylem se snažíme co nejvíce přiblížit právě takovému rozložení.

Pokud zkombinujeme obě zmíněné zákonitosti, dokážeme odvodit pf-diagramy i pro složitější zdroje světla, např. pro \emph{plošný zdroj}, resp. \emph{úsečkový} ve 2D. Základní útvar, který tento zářič v pf-diagramu vytváří, je obdélník a při posouvání detekční přímky opět dochází ke zkosení.

\singleimage{
    \image[scale=0.15]{analyzasystemu_p5_scena.png}{Úsečkový zdroj světla s několika znázorněnými paprsky (červená) a dvě vyznačené detekční přímky, pro $x = 0\ \mathrm{m}$ a $x = 4\ \mathrm{m}$ (zelená)}
}

\doubleimage{
    \image[scale=0.15]{analyzasystemu_p5_etendue1.png}{Vizualizace pf-diagramu pro levou detekční přímku $x = 0\ \mathrm{m}$ v předchozím obrázku, procházející zdrojem světla}
}{
    \image[scale=0.15]{analyzasystemu_p5_etendue2.png}{Vizualizace pf-diagramu pro pravou detekční přímku $x = 4\ \mathrm{m}$ v předchozím obrázku, znázorňuje zkosení obrazce}
}

Nutno dodat, že pojmy plošný resp. úsečkový zdroj obecně myslíme tzv. \emph{Lambertovské zářiče} odpovídajícího tvaru. Tj. zářič, u něhož je počet vyzářených paprsků určitým směrem přímo úměrný jeho zdánlivé ploše při pohledu z daného směru. Díky použití těchto zdrojů můžeme v pf-diagramu pozorovat nerovnoměrné rozprostření paprsků. To je naznačeno různou sytostí barvy jednotlivých bodů. Platí čím je barva sytější, tím více reprezentuje pixel paprsků.

Zatím jsme rozebrali systémy skládající se pouze ze zdrojů světla. Nyní se podíváme, jak pf-diagram reaguje na optické prvky. Nejprve se podíváme na clonu. To je docela jednoduché, část obrazce v diagramu je jednoduše uříznuta, bez náhrady (srov. s předchozími diagramy):

\doubleimage{
    \image[scale=0.15]{analyzasystemu_p6_scena.png}{Úsečkový zdroj světla s několika znázorněnými paprsky (červená), clona (šedá) a vyznačená detekční přímka $x = 4\ \mathrm{m}$ (zelená)}
}{
    \image[scale=0.15]{analyzasystemu_p6_etendue.png}{Vizualizace pf-diagramu scény na předchozím obrázku}
}

Pro zrcadla je situace o něco složitější, ty totiž, obdobně jako clony, část obrazce odříznou, ale na rozdíl od nich tento kus zdeformují a přesunou jej na jiné místo v diagramu. Příklad můžete vidět na následujících obrázcích:

\doubleimage{
    \image[scale=0.15]{analyzasystemu_p7_scena.png}{Úsečkový zdroj světla s několika znázorněnými paprsky (červená), zrcadlo (modrá) a vyznačená detekční přímka $x = 4\ \mathrm{m}$ (zelená)}
}{
    \image[scale=0.15]{analyzasystemu_p7_etendue.png}{Vizualizace pf-diagramu scény na předchozím obrázku, obsahuje neodražené paprsky (červená) a odražené paprsky (modrá)}
}


\subsection{Étendue}

Doteď jsme se zabývali pf-diagramem typu \emph{směrnice-průsečík}, a to zejména pro jednoduchost pochopeni základních konceptů a vlastností. Ovšem zmiňovali jsme i jiné druhy pf-diagramů a jedním z nich je typ \emph{sinus-průsečík}. V takovém diagramu je bod reprezentující $n$-tý paprsek popsán:

\[ X_n\ [\ sin\ \alpha_n,\ p_n(\ c\ )\ ] \]

Z důvodu přehlednosti nebudeme osu $x$ takového diagramu popisovat jako bezjednotkový $sin\ \alpha$, namísto toho použijeme úhel $\alpha$ ve stupních ($^{\circ}$), který daným hodnotám sinu odpovídá. Ovšem, abychom dosáhli lineárního rozprostření hodnot $sin\ \alpha$ po ose $x$, odpovídající hodnoty úhlu $\alpha$ lineárně rozprostřené nebudou. Budeme tedy de-facto používat nelineární měřítko.

Rozdílů mezi zmíněnými druhy zobrazení není mnoho, ale některé se přeci jen najdou. Jednak samozřejmě nebude platit, že při posouvání detekční přímky dochází ke zkosení obrazce, tady se budeme muset omezit na obecnější termín deformace. To je patrné z následujících obrázků:

\doubleimage{
    \image[scale=0.15]{analyzasystemu_p8_scena.png}{Úsečkový zdroj světla s několika znázorněnými paprsky (červená) a tři vyznačené detekční přímky, pro $x = 0\ \mathrm{m}$, $x = 2\ \mathrm{m}$ a $x = 4\ \mathrm{m}$ (zelená)}
}{
    \image[scale=0.15]{analyzasystemu_p8_etendue1.png}{Vizualizace pf-diagramu sinus-průsečík pro levou detekční přímku $x = 0\ \mathrm{m}$ v předchozím obrázku, procházející zdrojem světla}
}

Pro situaci, kdy detekční přímka protíná zdroj, se obrazec nijak výrazně nezměnil. Rozdíl je ovšem zřejmý pro ostatní pozice detekční přímky. Závislost mezi vzdáleností bodu od osy $y$ a rychlostí pohybu ve směru osy $y$ již není lineární, proto se na okrajích vytváří jisté špičky.

\doubleimage{
    \image[scale=0.15]{analyzasystemu_p8_etendue2.png}{Vizualizace pf-diagramu sinus-průsečík pro prostřední detekční přímku $x = 2\ \mathrm{m}$ v předchozím obrázku, znázorňuje deformaci obrazce}
}{
    \image[scale=0.15]{analyzasystemu_p8_etendue3.png}{Vizualizace pf-diagramu sinus-průsečík pro pravou detekční přímku $x = 4\ \mathrm{m}$ v předchozím obrázku, znázorňuje deformaci obrazce}
}

Dále si můžeme všimnout, že v tomto zobrazení se paprsky zdají být rovnoměrně rozložené. Nezapomeňme ovšem, že stále používáme \emph{Lambertovské zářiče}. Tento způsob zakreslení pf-diagramu tedy jistým způsobem působí proti nerovnoměrnému rozložení paprsků vyzářených z úsečkového zdroje.

Dalším specifikem tohoto typu pf-diagramu je tato následující vlastnost:

\begin{quote}
    Pokud platí, že při interakci s optickým povrchem se zachovává počet paprsků (což neplatí např. pro absorpci, nedokonalý odraz apod.), je plocha obrazce tvořeného všemi paprsky konstantní, nezávisle na volbě počátku detekčního souřadného systému (v našem na případě poloze detekční přímky).
\end{quote}

Zmíněná plocha obraze v pf-diagramu typu \emph{sinus-průsečík} se nazývá \emph{étendue}. A výše popsaná vlastnost se jmenuje \emph{zákon zachování étendue} (anglicky \emph{conservation of etendue}).

Étendue může být definováno i jako jistý součin prostorového a úhlového rozsahu. Pro svazek paprsků diferenciální velikosti (reprezentováno jedním pixelem v našem diagramu) je tento součin konstantní (všechny pixely mají stejnou plochu). Jelikož étendue je pouze součtem těchto součinů, platí tato vlastnost i pro všechny paprsky jako celek.

Např. na následujícím obrázku je vidět, že přímo u zdroje jsou sice velké rozdíly ve sklonu paprsků (vysoký úhlový rozsah), ale všechny paprsky jsou velmi blízko u sebe (nízký prostorový rozsah). Pokud se posuneme dále od zářiče, paprsky se rozprostřou a prostorový rozsah se zvětší, ale lokálně je úhlový rozsah v těchto místech minimální. Étendue je tedy zachováno.

\singleimage{
    \image[scale=0.15]{analyzasystemu_priklad_soucin.png}{Vějířovitý zdroj světla s několika znázorněnými paprsky (červená)}
}


\doubleimage{
    \image[scale=0.15]{analyzasystemu_priklad_svetlovod_uzky.png}{Jednoduchý 2D světlovod s užším hrdlem tvořený dvěma zrcadly (modrá) s úsečkovým zdrojem světla a znázorněným světelným kuželem (červená)}
}{
    \image[scale=0.15]{analyzasystemu_priklad_svetlovod_siroky.png}{Jednoduchý 2D světlovod s širším hrdlem tvořený dvěma zrcadly (modrá) s úsečkovým zdrojem světla a znázorněným světelným kuželem (červená)}
}



\subsection{Úhlová distribuce paprsků}




\newpage
\section*{[OLD] Analýza systému}

\fixme{Vlastními slovy}

Z toho se dá například pro náš jednoduchý světlovod odhadnout, že čím
bude výstupní otvor větší, tím bude mít vystupující světlo menší úhlový
rozsah -- tady by bylo dobré dát obrázky.

Pokud ale chceme za jednoduchý světlovod umístit další optický člen, je
užitečné znát nejenom globální chování veškerého světla vycházejícího ze
světlovodu, ale i lokální detaily chování -- například jaké světlo
vystupuje ze středu výstupního otvoru, poblíž okrajů apod. To by měl
zodpovědět prostorovo-fázový diagram.

Kromě vizuálního hodnocení prostorovo-fázového diagramu je při analýze
optického systému vhodné znát i další údaje, a to:
-- étendue
-- celkový světelný tok procházející osou y v systému Oxy
-- rozložení svítivosti, tj. kolik světelného toku jde do kterého směru