\section{Analýza systému}

\subsection{Vztažná soustava}

Nejprve je nutné si zvolit vztažnou soustavu pro analýzu systému. Použijeme \emph{kartézskou soustavu souřadnic} s počátkem $O$ a osami $x$ a $y$ (soustava $Oxy$). Optický systém do ní umístíme tak, aby se většina paprsků šířila ve směru $+x$. Poté lze (téměř) libovolný paprsek $p$ \emph{jednoznačně} popsat následující rovnicí:

\[ p:\ \ y = k \cdot x + q \]

Přičemž $x$ a $y$ jsou souřadnice bodů, jimiž paprsek prochází, $q$ je $y$-souřadnice průsečíku paprsku se zvolenou osou $y$ a $k$ je směrnice paprsku. Ta se dá definovat i v závislosti na úhlu $\alpha$ mezi paprskem a osou $x$:

\[ k = \tan\ \alpha \]

Problémy s nejednoznačností nastávají, když se některé paprsky šíří ve směru $-x$. Zároveň paprsky rovnoběžné s osou $y$ nelze pomocí výše uvedené rovnice definovat. Budeme se proto zabývat pouze systémy, pro než není analýza ve směru osy $y$ zásadně důležitá, popř. můžeme celý optický systém otočit o 90°.


\subsection{Znázornění chodu paprsků}
První částí analýzy světelného systému je neodmyslitelně prozkoumání samotné geometrie optických prvků a chodu jednotlivých paprsků. Toho docílíme pomocí zobrazení jednoduché 2D vizualizace scény. Použijeme již zvolenou soustavu $Oxy$ a pouze doplníme, že obou osách budou (libovolné) jednotky délky. V našem případě zvolíme metry ($\mathrm{m}$).

Jako příklad poslouží jednoduchý světlovod již jednou popsaný na začátku kapitoly \fullref{sec:vymezeniproblemu}:

\singleimage{
    \image[scale=0.15]{analyzasystemu_priklad_scena.png}{Jednoduchý 2D světlovod tvořený dvěma zrcadly (modrá) s úsečkovým zdrojem světla a několika znázorněnými paprsky (červená), zakreslený v systému $Oxy$ (černá a šedá)}
}


\subsection{Definice prostorovo-fázového diagramu}

\emph{Prostorovo-fázový diagram} (\emph{pf-diagram})\src zkoumá chování paprsků v blízkém okolí osy $y$. Pf-diagram je kartézský, tj. má vodorovnou a svislou osu. Každý jeho bod jednoznačně určuje nějaký paprsek.

Svislá souřadnice těchto bodů je rovna hodnotě $q$ z předchozí definice, neboli souřadnici průsečíku paprsku s osou $y$. Z toho vyplývá, že jednotky (a pro uživatelskou přívětivost často i měřítko) svislé osy pf-diagramu budou shodné jako u osy $y$ systému $Oxy$.

Naproti tomu, vodorovná souřadnice vyjadřuje sklon paprsku, ať už ve formě úhlu $\alpha$, směrnice $k$, nebo sinu úhlu $\sin\ \alpha$ apod.

V této části práce budeme využívat diagramy, které na vodorovné ose zobrazují směrnici $k$. Jinými slovy, pro $n$-tý paprsek $p_n$, definovaný jako:

\[ p_n:\ \ y = k_n \cdot x + q_n \]

zakreslíme do pf-diagramu bod $X_n$: 

\[ X_n = [\ k_n,\ q_n\ ] \]

V dalším textu budeme proto vodorovnou osu pf-diagramu nazývat $k$ a svislou osu $q$.

Jednoduchý příklad pf-diagramu je znázorněn na následujících obrázcích:

\doubleimage{
    \image[scale=0.15]{analyzasystemu_p1_scena.png}{Scéna s několika barevně označenými paprsky}
}{
    \image[scale=0.15]{analyzasystemu_p1_etendue.png}{Vizualizace paprsků z předchozího obrázku v pf-diagramu}
}

Všimněme si, že modrý paprsek je rovnoběžný s paprskem fialovým. To má za následek shodnost (vodorovných) $k$-souřadnic bodů, jež tyto paprsky reprezentují v pf-diagramu. Podobně, průsečík červeného paprsku s osou $y$ je totožný s průsečíkem modrého paprsku s osou $y$. To způsobuje, že odpovídající body mají stejnou $q$-souřadnici.

Pro lepší pochopení optických systémů se hodí možnost odpoutat pf-diagram od osy $y$ a vypočítávat jej pro libovolnou s ní rovnoběžnou přímku. Takovouto \emph{detekční přímku} $d$ lze definovat:

\[ d:\ \ x = c \]

kde $c$ je konstanta, o kterou je přímka posunutá od osy $y$. Bod odpovídajícího pf-diagramu pak má souřadnice:

\[ X_n = [\ k_n,\ p_n(\ c\ )\ ] \]

Příkladem bude tatáž scéna jako výše, ovšem s detekční přímkou pro $x = 1\ \mathrm{m}$:

\doubleimage{
    \image[scale=0.15]{analyzasystemu_p2_scena.png}{Scéna s několika barevně označenými paprsky a detekční přímkou (zelená) pro $x = 1\ \mathrm{m}$}
}{
    \image[scale=0.15]{analyzasystemu_p2_etendue.png}{Vizualizace paprsků z předchozího obrázku v pf-diagramu pro detekční přímku $x = 1\ \mathrm{m}$}
}

V diagramu samozřejmě zobrazujeme pouze ty sekce paprsků, které opravdu protínají detekční přímku.

Je také vhodné zmínit, že pro 2D simulace je pf-diagram, jak již víme, taktéž dvourozměrný. Ovšem pro 3D systémy potřebujeme k zobrazení pf-diagramu dimenze celkem 4. Dvě prostorové veličiny, pro přesné určení průsečíku s detekční rovinou, a dvě úhlové pro jednoznačné určení směru paprsku. To výrazně komplikuje vizualizaci, což je i jeden z dalších důvodů, proč se v této práci omezujeme jen na 2D systémy. Lze tvrdit, že pokud bude rovinná analýza neužitečná, bude těžko použitelný i rozbor v prostoru.


\subsection{Vlastnosti prostorovo-fázového diagramu}

Pokud detekční přímka prochází přímo \emph{bodovým zdrojem} (resp. \emph{vějířovým}, uvažujeme-li pouze paprsky šířící se z leva do prava), zobrazí se na pf-diagramu vodorovná úsečka. Všechny paprsky jsou totiž koncentrovány do jednoho bodu, průsečíku, zatímco jejich směrnice se podstatně liší. To je patrné i na následujících dvou obrázcích.

Poukažme na to, že pro nakreslení přesného pf-diagramu je nutné počítat s desítkami tisíc až miliony paprsků. Ovšem v obrázcích s optickou soustavou je zobrazení takového množství paprsků naprosto nepřehledné, proto do nich vždy zakreslujeme pouze malý výběr z celkového počtu.

\doubleimage{
    \image[scale=0.15]{analyzasystemu_p3_scena.png}{Vějířový zdroj světla s několika znázorněnými paprsky (červená) a tři vyznačené detekční přímky, pro $x = 0\ \mathrm{m}$, $x = 2\ \mathrm{m}$ a $x = 4\ \mathrm{m}$ (zelená)}
}{
    \image[scale=0.15]{analyzasystemu_p3_etendue1.png}{Vizualizace pf-diagramu pro levou detekční přímku $x = 0\ \mathrm{m}$ v předchozím obrázku, procházející zdrojem světla}
}

Pokud budeme posouvat detekční přímku dále, nastane jistá deformace obrazce v pf-diagramu, přesněji, tvar se zkosí (to ovšem platí pouze pro diagram typu \emph{směrnice-průsečík}). Důvodem této transformace je, že čím dál od osy $y$ pf-diagramu se promítne, tím větší má sklon a tím rychleji se posouvá dále od osy $x$. 

\doubleimage{
    \image[scale=0.15]{analyzasystemu_p3_etendue2.png}{Vizualizace pf-diagramu pro prostřední detekční přímku $x = 2\ \mathrm{m}$ v předchozím obrázku, znázorňuje zkosení obrazce}
}{
    \image[scale=0.15]{analyzasystemu_p3_etendue3.png}{Vizualizace pf-diagramu pro pravou detekční přímku $x = 4\ \mathrm{m}$ v předchozím obrázku, znázorňuje zkosení obrazce}
}

Oproti tomu zdroj, jenž vyzařuje rovnoběžný svazek paprsků se zobrazí jako svislá úsečka. Paprsky mají stejný sklon, proto se promítnou pod sebe. To ilustrují následující obrázky.

\singleimage{
    \image[scale=0.15]{analyzasystemu_p4_scena.png}{Zdroj rozvnoběžného svazku paprsků, z nichž některé jsou znázorněny (červená) a dvě vyznačené detekční přímky, pro $x = 0\ \mathrm{m}$ a $x = 4\ \mathrm{m}$ (zelená)}
}

\doubleimage{
    \image[scale=0.15]{analyzasystemu_p4_etendue1.png}{Vizualizace pf-diagramu pro levou detekční přímku $x = 0\ \mathrm{m}$ v předchozím obrázku, procházející zdrojem světla}
}{
    \image[scale=0.15]{analyzasystemu_p4_etendue2.png}{Vizualizace pf-diagramu pro pravou detekční přímku $x = 4\ \mathrm{m}$ v předchozím obrázku, beze změny oproti diagramu procházejícím zdrojem světla}
}

Specificky pro tento případ, kdy mají paprsky nulový sklon, zůstává pf-diagram neměnný bez ohledu na vzdálenosti detekční přímky od zdroje. Při návrhu systému s nízkým rozptylem se snažíme co nejvíce přiblížit právě takovému rozložení.

Pokud zkombinujeme obě zmíněné zákonitosti, dokážeme odvodit pf-diagramy i pro složitější zdroje světla, např. pro \emph{plošný zdroj}, resp. \emph{úsečkový} ve 2D. Základní útvar, který tento zářič v pf-diagramu vytváří, je obdélník a při posouvání detekční přímky opět dochází ke zkosení. To lze pozorovat na následujících obrázcích.

\singleimage{
    \image[scale=0.15]{analyzasystemu_p5_scena.png}{Úsečkový zdroj světla s několika znázorněnými paprsky (červená) a dvě vyznačené detekční přímky, pro $x = 0\ \mathrm{m}$ a $x = 4\ \mathrm{m}$ (zelená)}
}

\doubleimage{
    \image[scale=0.15]{analyzasystemu_p5_etendue1.png}{Vizualizace pf-diagramu pro levou detekční přímku $x = 0\ \mathrm{m}$ v předchozím obrázku, procházející zdrojem světla}
}{
    \image[scale=0.15]{analyzasystemu_p5_etendue2.png}{Vizualizace pf-diagramu pro pravou detekční přímku $x = 4\ \mathrm{m}$ v předchozím obrázku, znázorňuje zkosení obrazce}
}

Pro levou detekční přímku a levý pf-diagram platí, že bodem na detekční přímce (odpovídá vodorovné čáře v pf-diagramu) buďto neprochází žádný paprsek (např. $y = 2\ \mathrm{m}$), nebo jím naopak prochází paprsky všemi směry (např. $y = 0\ \mathrm{m}$).

Pro pravou detekční přímku a pravý pf-diagram platí, že každým bodem na detekční přímce prochází paprsky v omezeném sklonovém (úhlovém) rozsahu. Např. bodem $y = 0\ \mathrm{m}$ prochází pouze paprsky se směrnicemi v intervalu $k \in (-0.25, 0.25)$ a obdobně bodem $y = 1\ \mathrm{m}$ pouze paprsky se směrnicemi $k \in (0.0, 0.5)$. Z diagramu lze taktéž vyčíst, že paprsky se sklonem $\alpha = 45^{\circ}$, čemuž odpovídá směrnice $k = 1$, protínají detekční přímku jen v rozmezí od $y_{min} = 3\ \mathrm{m}$ do $y_{max} = 5\ \mathrm{m}$.

Dále je nutno též dodat, že pod pojmy plošný resp. úsečkový zdroj obecně myslíme tzv. \emph{lambertovské zářiče} odpovídajícího tvaru. Tj. zářič, u něhož je počet vyzářených paprsků určitým směrem přímo úměrný jeho zdánlivé ploše při pohledu z daného směru. Díky použití těchto zdrojů můžeme v pf-diagramu pozorovat nerovnoměrné rozprostření paprsků. To je naznačeno různou sytostí barvy jednotlivých bodů. Platí čím je barva sytější, tím více reprezentuje pixel paprsků.

Zatím jsme rozebrali systémy skládající se pouze ze zdrojů světla. Nyní se podíváme, jak pf-diagram reaguje na optické prvky. Nejprve se podíváme na clonu. To je docela jednoduché, část obrazce v diagramu je jednoduše uříznuta, bez náhrady (srov. s předchozími diagramy):

\doubleimage{
    \image[scale=0.15]{analyzasystemu_p6_scena.png}{Úsečkový zdroj světla s několika znázorněnými paprsky (červená), clona (šedá) a vyznačená detekční přímka $x = 4\ \mathrm{m}$ (zelená)}
}{
    \image[scale=0.15]{analyzasystemu_p6_etendue.png}{Vizualizace pf-diagramu scény na předchozím obrázku}
}

Pro zrcadla je situace o něco složitější, ty totiž, obdobně jako clony, část obrazce odříznou, ale na rozdíl od nich tento kus zdeformují a přesunou jej na jiné místo v diagramu. Příklad můžete vidět na následujících obrázcích:

\doubleimage{
    \image[scale=0.15]{analyzasystemu_p7_scena.png}{Úsečkový zdroj světla s několika znázorněnými paprsky (červená), zrcadlo (modrá) a vyznačená detekční přímka $x = 4\ \mathrm{m}$ (zelená)}
}{
    \image[scale=0.15]{analyzasystemu_p7_etendue.png}{Vizualizace pf-diagramu scény na předchozím obrázku, obsahuje neodražené paprsky (červená) a odražené paprsky (modrá)}
}


\subsection{Étendue}

Doteď jsme se zabývali pf-diagramem typu \emph{směrnice-průsečík}, a to zejména pro jednoduchost pochopeni základních konceptů a vlastností. Ovšem zmiňovali jsme i jiné druhy pf-diagramů a jedním z nich je typ \emph{sinus-průsečík}. V takovém diagramu je bod reprezentující $n$-tý paprsek popsán:

\[ X_n = [\ \sin\ \alpha_n,\ p_n(\ c\ )\ ] \]

Z důvodu přehlednosti nebudeme osu $x$ takového diagramu popisovat jako bezjednotkový $\sin\ \alpha$, namísto toho použijeme úhel $\alpha$ ve stupních ($^{\circ}$), který daným hodnotám sinu odpovídá. Ovšem, abychom dosáhli lineárního rozprostření hodnot $\sin\ \alpha$ po ose $x$, odpovídající hodnoty úhlu $\alpha$ lineárně rozprostřené nebudou. Budeme tedy de-facto používat nelineární měřítko.

Rozdílů mezi zmíněnými druhy zobrazení není mnoho, ale některé se přeci jen najdou. Jednak samozřejmě nebude platit, že při posouvání detekční přímky dochází ke zkosení obrazce, tady se budeme muset omezit na obecnější termín deformace. To je patrné z následujících obrázků:

\doubleimage{
    \image[scale=0.15]{analyzasystemu_p8_scena.png}{Úsečkový zdroj světla s několika znázorněnými paprsky (červená) a tři vyznačené detekční přímky, pro $x = 0\ \mathrm{m}$, $x = 2\ \mathrm{m}$ a $x = 4\ \mathrm{m}$ (zelená)}
}{
    \image[scale=0.15]{analyzasystemu_p8_etendue1.png}{Vizualizace pf-diagramu sinus-průsečík pro levou detekční přímku $x = 0\ \mathrm{m}$ v předchozím obrázku, procházející zdrojem světla}
}

Pro situaci, kdy detekční přímka protíná zdroj, se obrazec nijak výrazně nezměnil. Rozdíl je ovšem zřejmý pro ostatní pozice detekční přímky. Závislost mezi vzdáleností bodu od osy $y$ a rychlostí pohybu ve směru osy $y$ již není lineární, proto se na okrajích vytváří jisté špičky.

\doubleimage{
    \image[scale=0.15]{analyzasystemu_p8_etendue2.png}{Vizualizace pf-diagramu sinus-průsečík pro prostřední detekční přímku $x = 2\ \mathrm{m}$ v předchozím obrázku, znázorňuje deformaci obrazce}
}{
    \image[scale=0.15]{analyzasystemu_p8_etendue3.png}{Vizualizace pf-diagramu sinus-průsečík pro pravou detekční přímku $x = 4\ \mathrm{m}$ v předchozím obrázku, znázorňuje deformaci obrazce}
}

Dále si můžeme všimnout, že v tomto zobrazení se paprsky zdají být rovnoměrně rozložené, tj. diagram má všude stejný odstín červené barvy (srov. obr. \numref{fig:analyzasystemu_p5_etendue1.png}, \numref{fig:analyzasystemu_p5_etendue2.png}). Nezapomeňme ovšem, že stále používáme \emph{lambertovské zářiče}. Tento způsob zakreslení pf-diagramu tedy jistým způsobem působí proti nerovnoměrnému rozložení paprsků vyzářených z úsečkového zdroje.

Dalším specifikem tohoto typu pf-diagramu je tato následující vlastnost:

\begin{quote}
    Pokud platí, že při interakci s optickým povrchem se zachovává počet paprsků (což neplatí např. pro absorpci, nedokonalý odraz apod.), je plocha obrazce tvořeného všemi paprsky konstantní, nezávisle na volbě počátku detekčního souřadného systému (v našem na případě poloze detekční přímky).
\end{quote}

Zmíněná plocha obrazce v pf-diagramu typu \emph{sinus-průsečík} se nazývá \emph{étendue}. A výše popsaná vlastnost se jmenuje \emph{zákon zachování étendue} (anglicky \emph{conservation of etendue}).

Étendue může být definováno i jako jistý součin prostorového a úhlového rozsahu. Pro svazek paprsků diferenciální velikosti (reprezentováno jedním pixelem v našem diagramu) je tento součin konstantní (všechny pixely mají stejnou plochu). Jelikož étendue je pouze součtem těchto součinů, platí tato vlastnost i pro všechny paprsky jako celek.

Např. na následujícím obrázku je vidět, že přímo u zdroje jsou sice velké rozdíly ve sklonu paprsků (vysoký úhlový rozsah), ale všechny paprsky jsou velmi blízko u sebe (nízký prostorový rozsah). Pokud se posuneme dále od zářiče, paprsky se rozprostřou a prostorový rozsah se zvětší, avšak lokálně je úhlový rozsah v těchto místech minimální. Étendue je tedy zachováno.

\singleimage{
    \image[scale=0.15]{analyzasystemu_priklad_soucin.png}{Vějířový zdroj světla s několika znázorněnými paprsky (červená)}
}

S touto znalostí můžeme odvodit základní informace pro některé optické systémy. Jestliže je součin úhlového a prostorového rozsahu konstantní, lze odvodit, že úhlový rozsah je nepřímo úměrný rozsahu prostorovému. 

Na příkladu již několikrát zmíněného světlovodu (z kapitoly \fullref{sec:vymezeniproblemu}) to znamená, že čím větší je výstupní otvor světlovodu, tím menší rozptyl paprsků budeme pozorovat. To je patrné i na následujících obrázcích.

\fixme{tohle naznačuje globální rozptyl, ale etendue počítá s lokálním}

\doubleimage{
    \image[scale=0.15]{analyzasystemu_priklad_svetlovod_uzky.png}{Jednoduchý 2D světlovod s užším hrdlem tvořený dvěma zrcadly (modrá) s úsečkovým zdrojem světla a znázorněným světelným kuželem (červená)}
}{
    \image[scale=0.15]{analyzasystemu_priklad_svetlovod_siroky.png}{Jednoduchý 2D světlovod s širším hrdlem tvořený dvěma zrcadly (modrá) s úsečkovým zdrojem světla a znázorněným světelným kuželem (červená)}
}

Pokud ovšem chceme za světlovod umístit další optický člen, je užitečné znát nejen globální chování světla, ale i specifické detaily pro paprsky vystupující uprostřed nebo naopak na okrajích hrdla. K tomu by měl pomoci právě pf-diagram.


\subsection{Graf rozložení svítivosti}

Doplňujícím typem diagramu, který se často v oblasti nezobrazovací optiky používá, je \emph{graf rozložení svítivosti}. Ten ve zkratce ukazuje, jak velká část celkového množství paprsků míří daným směrem (neboli pod daným úhlem). Přičemž se opět zabýváme paprsky v okolí \emph{detekční přímky}. Je ovšem nutné zdůraznit, že svítivost ( $[\ I\ ] = 1\ \mathrm{cd}$ ) je základní \emph{fotometrická veličina} (tj. přihlížející k lišící se citlivosti lidského oka na různé vlnové délky světla), proto je možné toto zjednodušení zavést pouze pokud předpokládáme, že všechny paprsky nesou stejný světelný tok.

Graf rozložení svítivosti lze také chápat jako jisté zjednodušení pf-diagramu. Pokud bychom sečetli počty paprsků pro jednotlivé hodnoty na ose $k$ (vyjadřující úhel) a zakreslili je do grafu, dostali bychom právě graf svítivosti. Obecně se pf-diagram zabývá jak směrem, tak i pozicí paprsku, naproti tomu graf rozložení svítivosti se zaměřuje pouze na směr. Je proto vhodný při studiu optického soustavy z velké vzdálenosti, kdy jsou rozměry celého systému zanedbatelné.

Vodorovná osa grafu je popsána úhlem $\alpha$, pod kterým se paprsky šíří. A na svislou osu budeme nanášet poměr počtu paprsků pro tento úhel vůči maximálnímu napočítanému počtu paprsků ( $ N_\alpha / N_{max} $ ), v procentech ($\mathrm{\%}$). Příklad takového grafu je na těchto obrázcích:

\doubleimage{
    \image[scale=0.15]{analyzasystemu_distribuce_scena.png}{Úsečkový zdroj světla s několika znázorněnými paprsky (červená) s detekční přímkou pro $x = 0\ \mathrm{m}$ (zelená)}
}{
    \image[scale=0.15]{analyzasystemu_distribuce_graf.png}{Graf rozložení svítivosti pro předchozí obrázek}
}

Je též vhodné poukázat na fakt, že rozložení svítivosti se mění pouze pokud je některý z paprsků odražen zrcadlem nebo pohlcen clonou. Tedy např. v systému na obrázku výše by byl pro libovolnou detekční přímku napravo od zdroje ( $x = c,\ c \geq -1\ \mathrm{m}$ ) vytvořen identický graf rozložení svítivosti.